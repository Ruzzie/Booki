# Booki statistieken

## Verkoopcijfers

Hier kun je per Dag / Week / Maand / Jaar de uit mutaties bekijken. Dus eigenlijk welke producten zijn verkocht, afgeboekt, etc. 
Alles wat een uitgaand product is. Van elk uitgaand product worden een aantal details weergegeven.

* ean
* titel met auteur
* type (Nieuw of Tweedehands)
* aantal (hoeveelheid)

En nog een aantal mutatie specifieke details

* Verkoop platform (Via welk kanaal is het product uit gegaan)
* Mutatie type (of het product is verkocht, afgeboekt, correctie, terug naar leverancier etc.)
* Verschillende prijzen
* Waar het product voor het laatst is besteld.
* Huidige voorraad, hier kun je zien wat de voorraad is van verkochte producten. De lijst wordt ook gesorteerd op minst op voorraad eerst. 
Dit is zo gedaan zodat je makkelijk kunt zien, of je nieuwe voorraad moet bestellen van verkochte artikelen. De button met het doos icoontje
brengt je naar het product log. Hierin kun je alle in en uitgaande mutaties van het product terugvinden.   

## Voorraad per leverancier

Een handige pagina waar je precies kunt zien wat je per leverancier op voorraad hebt. 
De producten staan gesorteerd op datum, langst op voorraad eerst.
Aantal is het aantal producten op voorraad van deze leverancier. Als daar 2 staat wil dat dus niet zeggen dat je van dat artikel maar 2 producten op voorraad hebt.
Het zou kunnen dat je nog een zelfde product hebt, maar van een andere leverancier. 

## Voorraad waarde

Hier kun je de waarde van je voorraad terugvinden. Dit is nodig voor de belasting :

```
Aan het eind van elk boekjaar bepaalt u de waarde van de voorraden die op dat moment 
in uw onderneming aanwezig zijn. In de regel moet u de voorraad waarderen tegen kostprijs. 
Alleen voor incourante (moeilijk verhandelbaar gebleken) goederen, 
zoals kleren en schoenen die uit de mode zijn, mag u een lagere waarde 
nemen dan de kostprijs. In dat geval behandelt u het verschil tussen de kostprijs 
en de lagere waarde als kosten, die u aftrekt van de opbrengsten.
```

De producten staan ingedeeld per type(conditie van het product). Nieuw zijn natuurlijk je nieuwe producten, de rest (als nieuw, goed etc) zijn tweedehands producten.

Aantal op voorraad, zijn totalen. Dus van een zelfde product waar je er 10 van op voorraad hebt, tellen ze alle 10 mee. 

Totale inkoopprijs, zijn alle inkoopprijzen per categorie bij elkaar opgeteld. 

## Alle rapporten

Deze pagina is zo gemaakt dat er allerlei soorten rapporten snel weer kunnen worden gegeven. Helaas is niet ieder rapport hiervoor geschikt. Maar er zijn veel mogelijkheden. 
Zijn er dus rapporten die Booki nog niet heeft, en die je graag terug zou zien in Booki. 
Neem dan contact met ons op, en dan zullen wij de mogelijkheden bekijken. 

Maak eerst een rapportage keuze, aan de hand van het rapport dat je kiest, kan het zijn dat er meer gegevens moeten worden gegeven. Zoals een locatie, of een van tot datum.

![De Booki Navbar](img\DatePicker.png)

Hierboven zie je de datumprikker, hier moet je een periode aangeven. Kies eerst een startdatum, en dan de einddatum. 
De datums die je kiest zijn inclusief. Als je een peridoe hebt gekozen, klik je op 'apply'. Wil je de datum wijzigen, klik dan gewoon weer op je gekozen datum en het menu opent zich weer.
De datumprikker bevat ook vooraf gemaakte periodes, zoals gisteren, vorige week, dit jaar, vorig jaar enz.

Niet elk rapport heeft aanvullende informatie nodig.


Elk rapport kan ook nog een extra omschrijving/uitleg hebben, deze is te zien boven de 'Toon rapport' knop.

Als je alle gegevens voor een rapport hebt ingevuld, wordt de 'Toon rapport' knop actief, als je vervolgens hier op drukt wordt het rapport opgehaald en weergegeven.

Als je hetzelfde rapport wilt zien, maar met een andere datum of locatie, kies dan gewoon een andere locatie of datum, en klik weer op de 'Toon rapport' knop.

Wil je een ander rapport, kies dan een ander rapport, en herhaal bovenstaande stappen.

Elk rapport is ook te downloaden als csv. Dit kan als wat je op je scherm ziet, maar ook als een uitgebreide csv met nog veel meer informatie.



